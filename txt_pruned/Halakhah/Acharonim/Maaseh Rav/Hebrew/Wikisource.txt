Maaseh Rav
מעשה רב
Wikisource
http://he.wikisource.org/wiki/%D7%9E%D7%A2%D7%A9%D7%94_%D7%A8%D7%91_%D7%94%D7%9C%D7%9B%D7%95%D7%AA_%D7%91%D7%A8%D7%9B%D7%95%D7%AA_%D7%94%D7%A9%D7%97%D7%A8

מעשה רב



Siman 1

לקום בחצות ולעשות תקון חצות:

Siman 2

מי שנעור כל הלילה נוטל ידיו ומברך אבל לא ברכת התורה. ואם חזר וישן ביום צריך לברך ברכת התורה:

Siman 3

עיקר נטילת ידים לתפילה נתקן, ולכן יש ליטול ולברך לכל תפילה. ויקפיד לכתחילה ליטול בכלי כמו לאכילה. ובשחרית יש לסמוך ברכת על נטילת ידים לתפילה. ולא יאמר אותו תיכף כשקם כשאין דעתו להתפלל מיד ובלבד שלא ישכח:

Siman 4

נטילת ידים לסעודה וכן בשחרית יד ימין תחילה:

Siman 5

בשחרית מערה ד' פעמים. ג' פעמים להעביר רוח רעה, ופעם רביעית לטהר המים שנטמאו:

Siman 6

ברכת אלהי נשמה סמוכה לברכת אשר יצר (עי' שו"ע שלו סי' ד ס"ק ג):

Siman 7

כל הברכות אשר נתן וכו' עד וידבר יאמר תיכף כשקם ממטתו אפילו קודם שיאור היום, וידבר וימתין עד שיאור היום (עי' במגן אברהם סי' מו ס"ק יג):

Siman 8

ברכות התורה נתקן לאמרו קודם פ' התמיד (עי' שו"ע שלו סי' מו ס"ק יז). ואם רוצה ללמוד קודם שיאור היום יאמר ברכות התורה אחר סדר ברכות השחר קודם שלומד:

Siman 9

כל ברכות השחר אם שכח לאומרן תיכף יש שהות לאומרן כל היום וגם בלילה עד השינה, חוץ מברכת התורה שכבר נפטר באהבה רבה (עי' שו"ע שלו סי' מז ס"ק ז). ולכן ביום כיפור שאין אומרים ברכת שעשה לי כל צרכי וברכת המעביר שינה יאמר אותן בלילה תיכף כשנועל מנעליו וכשרוחץ פניו (עי' בש"ע שלו סי' מו ס"ק טו):

Siman 10

מרחץ לא הוי הפסק לברכת התורה וכ"ש שינה (פעולת שכיר: נראה דר"ל שינת עראי ועי' בשו"ע שלו סי' מז ס"ק ט, י, יא):

Siman 11

דיוקים בנוסח ברכות השחר: אשר נתן לשכוי וכו'. שעשה לי כל צרכי. המכין מצעדי גבר. ואומרים "פעמים בכל יום שמע ישראל אתה הוא" או "פעמים בכל יום ה' אלהינו ה' אחד אתה הוא וכו' (פעולת שכיר: עי' בש"ע שלו סי' מו ס"ק יט. ול"נ שאין נכון וכו'. ובסי' ס סעיף ד ודו"ק) ברוך אתה ה' המקדש שמו ברבים:

Siman 12

לומר אחר פרשת התמיד פסוק והפשיט עד ריח ניחוח:

Siman 13

ציצית י"ב אגודלין, וגדיל שליש. היינו כל פרשה רוחב אצבע אגודל:

Siman 14

ברכת ציצית: בכל פעם שמתעטף מברך אפילו כמה פעמים ביום (עי' בשו"ע שלו סי' ח ס"ק כח):

Siman 15

מברך ולובש ומכסה ראשו בטלית וא"צ להתעטף כעטיפת ישמאלים (עי' בשו"ע שלו סי' ח ס"ק ד):

Siman 16

גם על טלית קטן נוסח הברכה להתעטף בציצית (עיי"ש ס"ק יד):

Siman 17

בגד פשתים אל יטיל בהם שום ציצית (עי' שו"ע שלו סי' ט ס"ק ח). אך יעשה טלית קטן של צמר וציצית של צמר, ואם לאו של שאר מינים, וציצית של פשתן. וכן לובש מתחת לבגדיו כעין טלית גדול של צמר גפן:

Siman 18

זמן הנחת תפילין כאחרים (ברכות דף ט). ולילך בהם כל היום אפילו משא ומתן מותר, ואכילת עראי גם כן מותר. רק דברים בטלים אסור. ואם חושש ליוהרא בפני הבריות מותר בשל יד לבד. ומ"מ טוב לעשות של ראש קטן והרצועות יהיה גם כן מכוסות של ראש מלילך בשל יד לבד: 

Siman 19

התפילין של ראש הבתים צריכין להיות פתוחות ולא מדובקים בדבק:

Siman 20

תפילין כל מה שהם בגובה הראש משובח. והקשר צ"ל תחת שפוע הקדקוד:

Siman 21

מקום תפילה של יד פלג זרוע פי' פלג האמצעי לאפוקי רובע זרוע למעלה ורובע זרוע למטה (עיין ש"ע שלו סי' כ"ז ס"ק ה' וס"ק י"ט):

Siman 22

סח מברך שתים לא סח מברך אחת כפי' רש"י ז"ל דאם לא סח יברך על של יד ועל של ראש אחת להניח ואם סח יברך על ש"ר על מצות תפלין:

Siman 23

צריך לברך בכל פעם שמניח אפי' כמה פעמים ביום:

Siman 24

מותר להשתין בתפלין כשהם בראשו בבהכ"ס עראי כמבואר בשו"ע:

Siman 25

להתפלל שחרית כותיקין ובלבד עם מנין עשרה דוקא:

Siman 26

הש"ץ מתחיל מברוך שאמר וא"א מזמור שיר חנוכת הבית. ולא שאר פסוקים בצבור קודם תפלה ולא אחר תפלה רק שיר של יום:

Siman 27

מותר לישב בפסוקי דזמרה עד הקדיש שקודם ברכו:

Siman 28

בפסד"ז אתה ה' לא תכלא רחמיך ממני ביו"ד והאומר בוא"ו שבוש הוא בידו. באשרי זכר רב טובך ב' סגלין:

Siman 29

שירת הים עד ה' ימלוך לעולם ועד ויאמר אחריו כי לה' המלוכה כו' ואין אומרים פסוק כי בא סוס פרעה כו':

Siman 30

א"א ובתורתך כתוב לאמר שמע ישראל כו' קודם ישתבח כי צריך להיות מן ויושע עד ה' ימלוך ח"י שמות ומן אז ישיר עד ישתבח ג"כ ח"י שמות ואין להוסיף:

Siman 31

אין לומר הי"ג שבחים בנשימה אחת. רק שלא יפסיק ביניהם בדבור ח"ו:

Siman 32

חי העולמים בצירי תחת החי"ת:

Siman 33

להתפלל עם הצבור ולדלג כמו שנזכר בש"ע. ועכ"פ יראה לומר ב"ש ותהלה לדוד וישתבח שאם יתחיל יוצר אור יפסיד ברכות פסוקי דזמרה:

Siman 34

ועושים באימה רצון קונם ולא קוניהם:

Siman 35

יש לענות אמן כששומע הברכה אפי' אחר יוצר אור באיזה אמן שירצה חוץ לאחר שפתח בשירה חדשה:

Siman 36

צואת האף והאוזן לא מקרי צואה לענין ק"ש ותפלה דאי סלקא דעתך דמיקרי צואה היה צריך להרחיק ד' אמות:

Siman 37

לכוין קודם ק"ש לצאת ידי חובת ק"ש:

Siman 38

ק"ש עשה כב"ש לא עשה ולא כלום. פי' אין לו קיבול שכר שהחמיר על עצמו לעשות כב"ש כההוא דמצא יונה דדהבא דשם ב"ה מודים אלא דפליגי בשוגג אבל כאן אין נראה לב"ה דברי ב"ש כלל ולזה מביאין ראיה מא"כ היית נוהג לא קיימת מצות סוכה מימיך. אבל בודאי אין צריך לחזור ולקרות ק"ש:

Siman 39

בק"ש אוחז ב' ציצית שלפניו ואינו מנשק כלל:

Siman 40

וכמה מים יטיל למי רגלים רביעית ומהני אפילו לכמה פעמים ואם המי רגלים מועטים בטלים ברוב מים (עיין ש"ע שלו סי' ע"ז ס"ק ד'):

Siman 41

להתפלל בכונה מלה במלה ולכוין פירוש המלות. ואם יבא מחשבה בתפלה יעמוד עד שתלך המחשבה. ואין צריך לכוין בכל השמות רק אדון הכל:

Siman 42

בחזרת הש"ץ יאמר הש"ץ קודם התפלה ה' שפתי ולבסוף יהיו לרצון:

Siman 43

לשמוע תפלת י"ח מפי הש"ץ ומתוך הסדור. ולענות אמן אחר כל ברכה ולא להקפיד על ב"ה וברו"ש כי הש"ץ אינו ממתין עד שתכלה מפי העם ומפסיד חזרת התפלה:

Siman 44

נקדש או נעריצך עד ואמר אינו אומר רק הש"ץ לבד והצבור שותקין ושומעין מהש"ץ:

Siman 45

מודים דרבנן החתימה בשם בא"י אל ההודאות (עי' בש"ע שלו סי' קכ"ז ס"ק ב'). וכן ברכת בורא נ"ר חותם בשם:

Siman 46

ברכת כהנים לשמוע מפי הש"ץ ולומר כן יהי רצון:

Siman 47

קדיש וקדושה ואמן יכול לענות כששומע מבית לבית אפי' כשיש הפסק דבר שנזכר בש"ע (סי' נה סעי' כ') כיון שאינו רואה:

Siman 48

דיוקים בנוסח התפלה. וקנה הכל. בקדושה ושבחיך. ברכת השנים ושבענו מטובה. ברכת ולמלשינים וכל הרשעה כו' וכל אויביך מהרה יכרתו והזדים כו'. על הנסים ועל הפרקן הפ"א במאלופם. בימי מרדכי כשעמד עליהם המן. והשבות לו את גמולו על ראשו. וכל החיים בקמ"ץ תחת הכ"ף:

Siman 49

תחנון לא יאמר פסוק ויאמר דוד שנאמר גבי פורעניות רק יתחיל רחום וחנון:

Siman 50

נפילת אפים גם בשחרית בשמאל (וכ"כ בש"ע שלו סי' קל"א ס"ק ה') וא"א שומר ישראל כ"א בתענית צבור:

Siman 51

ונטלתני התיו רפויה. גבורתיה ושכינתיה התיו רפויה:

Siman 52

בעלינו הנוסח וכסא כבודו בשמים כו'. סיום עלינו ה' ימלוך לעולם ועד ואין לומר ונאמר והי' כו':

Siman 53

אחר עלינו שיר של יום קדיש יתום. ואין להרבות בקדישים שלא לצורך. וא"א שום מזמור זולת שיר של יום ולא שיר היחוד ולא שיר הכבוד רק ביו"ט. גם מר"ח אלול עד יה"כ א"א קאפיטל כ"ז:

Siman 54

נוסח הקדיש יתגדל ויתקדש שני הדלתין בצירי כדעת רש"י בלקוטי פרדס שהוא לשון עברי. כרעותיה הכ"ף בדגש. מברך הרי"ש בפתח כי הוא פעול ללשון ארמי ואם יאמר הרי"ש בצירי יהי' בינוני פועל ללשון עברי ויהי' היפך המכוון. ויתעלה שמיה דקודשא ב"ה ואין אומרים ויתהלל. וצריך לומר קודשא ב"ה כאחד. תתקבל צלותהון הלמד בחולם וכן הה"א. דכל ישראל:

Siman 55

עיקר עניית אמן יש"ר אינו כ"א עד עלמיא ולא יותר כי יתברך קאי אלמטה אשמי' דקודשא ב"ה. ואם מגיע לעלמיא והש"ץ כבר אמר איזה תיבות מיתברך ולהלן אומר יתברך כו' עד שמגיע למקום שהש"ץ אומר ושותק ושומע. (עיין בש"ע שלו סי' נ"ו ס"ק ט') אין לומר הפסוקים בקדיש רק יענה אמן:

Siman 56

אין לכרוע שום כריעה בקדיש (עיין שם ס"ק י'):

Siman 57

שלא לפרוש מן הצבור בפיוטים או סליחות כשאומרים אחר חזרת הש"ץ ואין הפסק בברכות ק"ש ותפלה:

Siman 58

נדה ויולדת מותרין להתפלל מיד אפילו כשהדם עליהם. ומותרין ג"כ להתפלל בבהכ"נ תיכף וראי' מנדה שפלטה ש"ז הא לאו הכי מותרין להתפלל:

Siman 59

תיכף אחר התפלה קורא מקצת מן הסדר שנים מקרא ואחד תרגום ומסיים בערב שבת ואינו אומר התרגום אחר כל פסוק רק אחר כל ענין כמו פתוחה או סתומה או אחר מקום שנראה יותר הפסק ענין:

Siman 60

ללמוד אחר התפלה תיכף ג' שעות בלי הפסק. ללמוד פרק משניות ולחזור היטב. ללמוד רב אלפס בכל יום ולחזור היטב. ספרי מוסר כמה פעמים בכל יום. ללמוד מקרא ואגדות ומדרשים. [נוסחה אחרת: ללמוד זוהר בכל יום] ללמוד גמרא שני דפין בכל יום עם פירש"י ולחזור היטב. ללמוד ש"ע א"ח ולחזור היטב בכל יום ויום. ללמוד מסכתא על פה. ללמוד בטלית ותפלין של רש"י ז"ל דוקא. ללמוד הלכות רגל ברגל:

Siman 61

כל עניני פרנסה ומצות ושינה אחר חצות היום שני שעות. שלא לבטל מלימודו כ"א לעשות מצוה שתבטל אם לא יעשה הוא:

Siman 62

יום ב' כולו לה'. תשובת המשקל לפי כח:

Siman 63

לתפלת מנחה וכן לערבית נוטל ידיו ומברך ענט"י. ומתפללין מנחה בטלית ותפלין של רש"י ז"ל דוקא:

Siman 64

תפלת מנחה מקדים. ובשבת מקדים יותר משום סעודה שלישית:

Siman 65

תפלת ערבית בזמנה דוקא אפילו בשבת ואף ביחיד אם א"א לאסוף עשרה בזמן ק"ש:

Siman 66

תפלת ערבית מתחילין והוא רחום ואין אומרים פסוקים ולא חצי קדיש וכן אחר עלינו א"א פסוקים ומזמורים. כש"ד אין לקבוע פסוקים ומזמורים בצבור זולת שיר של יום:

Siman 67

ברוך ה' לעולם או"א מדלג אם צריך לכך כדי להתפלל עם הצבור ואינו אומר אחר התפלה כלל. והוא עצמו לא הי' אומר כלל לא ברוך ה' כו' ולא ושמרו בשבת כדי לסמוך גאולה לתפלה אבל הצבור שאצלו והש"ץ היו אומרים:

Siman 68

ענו ואמרו בשוא תחת המם:

Siman 69

ספירה אחר עלינו כל המנין ביחד. הנוסח בעומר כמ"ש בש"ע ולא לעומר. וא"א שום פסוקים לא לפניו ולא לאחריו כ"א י"ר שיבנה כו':

Siman 70

תבשיל עבה שקורין קאש"י או גרופין אם הוא מחמשת המינים מברך עליו בורא מיני מזונות. ואם של גריקא בפה"א:

Siman 71

אורז הוא רייז מברך לפניו במ"מ ולאחריו בנ"ר (ע' מ"א סי' ר"ח ס"ק ט' וי' ובאורי הגאון ס"ק כ"א):

Siman 72

על חטים מבושלין שלמים בפה"א וכשלא נימוחו לגמרי רק ספק נימוח אל יאכלם כ"א בתוך הסעודה כמו זה שעושין מאכל משעורין כתושים. (ע' ש"ע סי' ר"ח סעי' ב' וסעי' ד'):

Siman 73

דבר שניתן להשביח חבירו מברך כמו שהוא היינו איין גימאכץ של צנון עם דבש מברך בפה"א:

Siman 74

לא יאכל לכתחלה דבר שהוא שליש ביצה שהוא בספק ברכה אחרונה. ואם אכל חובה עליו להוסיף עוד לאכול עד שיהא כביצה (ר"ל ביצה דידן שהוא חצי ביצה שבדורות חז"ל לפי מה שנמדד לפניו ז"ל שיעור חלה לקמן סי' ק"ה) לברך אחריו וכן בברי' נמי דינא הכי (עיין ש"ע סי' ר"ט סעי' א' וסי' תפ"ו סעי' א') ואין סברא שיוציא אותו אחר שאין מוציאין בברכת הנהנין כ"א בור וזה לא דמי לבור שיכול לקנות ולאכול עד שיהי' בו כשיעור:

Siman 75

שהחיינו על פרי חדש מברך בשעת הראי':

Siman 76

שהכל נהיה היוד בסגול. בורא נ"ר החתימה בשם בא"י חי העולמים (ע' ש"ע שלו סי' ר"ז ס"ק ד'). בנוסח ברכה מעין ג' והעלנו לתוכה ושמחנו בה כי אתה כו' ואין לומר ונאכל מפרי' כו' וחותם על הארץ ועל המחיה. ועל היין חותם על הארץ ועל הפירות. (ע' ש"ע שלו סי' ר"ט סי' ל"ח):

Siman 77

אם עשה צרכיו קודם הסעודה יטול ידיו ויאמר אשר יצר וענט"י ולא יעשה באופן אחר היינו לומר מקודם אשר יצר ולטול שנית ולברך ענט"י כי מאחר שידיו נקיות אין לברך ענט"י על נטילה שניה לכן יעשה כנ"ל וא"י וענט"י חדא ענינא הוא. (ר"ל שאם מברך בתחלה ענט"י ואח"כ א"י ג"כ לית לן בה משום הפסק. וע' ש"ע שלו סי' קס"ה סק"א):

Siman 78

נט"י לסעודה נוטל יד ימין תחלה ומברך ענט"י קודם שמנגב ידיו. ולא יאמר שאו ידיכם ולא מזמור לדוד. ויאמר המוציא בלא רשות:

Siman 79

פת הבאה בכיסנין צריך נט"י אם קובע סעודה עליו:

Siman 80

עוגה שלש אותה בשומן וחמאה ומי ביצים כולם נקראים פת הבאה בכיסנין:

Siman 81

דבר שטבולו במשקה צריך נט"י בברכה היינו איין גימאכץ ולעקוך כשמטבילין אותה ביי"ש או בשאר משקה שהוא משבעה משקים. (עיין ש"ע שלו סי' קנ"ח ס"ק י"א):

Siman 82

דברים הבאים בסעודה שלא מחמת הסעודה טעונין ברכה לפניו ולא לאחריו היינו דברים שאינן קבועים להיות בתבשילי הסעודה:

Siman 83

פאלעטרון א"צ ברכה בתוך הסעודה. (הוא מין עשב מצוי בעירנו ועשוי לאכלו בתוך הסעודה להמשיך אכילה ושתי'):

Siman 84

מים אחרונים חובה ומצוה כמו מים ראשונים (עיין בש"ע שלו סי' קפ"א ס"ק י"ב). ולא יפחות מרביעית ובתוך כלי:

Siman 85

לבהמ"ז נוטל רשות ומתחיל ברוך אתה ולא ברוך הוא וב"ש:

Siman 86

טוב לעטר כוס של בהמ"ז וקידוש והבדלה שיהא ששה כוסות סביב. וה"ה לכל היו"ד דברים וד' לעיכוב:

Siman 87

סיום ברכה שלישית בונה ירושלים אמן:

Siman 88

חדש נוהג בזמן הזה בח"ל ובמינו אסורו במשהו (עיין באוריו לש"ע י"ד סי' רצ"ג ס"ק ג') ואין חילוק בין אכילה ושתיה ולרפואה צ"ל פחות פחות מכשעור ושמרים אסור שהוא מעמיד. ואסור לומר לישראל הא לך איסר קנה לך חדש אפילו אינו אומר בפירוש רק שידוע שבכאן אין שכר ויי"ש וכיוצא בזה כ"א חדש אין לומר לו קנה לך ועובר על לפני עור לא תתן כו':

Siman 89

ולענין נאמנות על חדש אם הוא יודע שאסור ואוכל חדש אינו נאמן עליו. ואם אינו יודע שהוא אסור וסובר שאינו אלא מדת חסידות נאמן:

Siman 90

מוטב לאכול חלב בשבת מלאכול מבהמה שנשחטה בלי עומד ע"ג:

Siman 91

שלא לאכול מבהמה שהורה בה חכם ומסירכא:

Siman 92

יש למנוע לשתות יין הבא ממרחקים ופשיטא שלא לקדש עליו ולברך עליו כשהוא מוהל וליתן לאחר לשתות:

Siman 93

בימי הקיץ לזהר לסנן המים קודם בשול. בחלב נקרש להסיר הקרום שנמצאים שם תולעים:

Siman 94

להזהר לראות בכל דבר מאכל אם יש בו נמלים. בקיץ דבר טחון עד שלשה ימים ולא יותר. כבסות כלים או מה שנוהגין לשרוף צריך בכל ג' יום:

Siman 95

גלוי אסור אף שאין נחשים מצוים בינינו. והוא ז"ל היה נזהר מאד מאד בדבר:

Siman 96

מצוה לקנות ס"ת אם א"א לו לכתוב. ופי' חוטף מצוה מן השוק הוא לגודל מעלת המצוה משארי מצות. וכתבו הוא מעולה ביותר כאלו קבלו מהר סיני:

Siman 97

מזוזה קובע בשוה ולא אלכסון. ואחורי הדלת פסולה:

Siman 98

לא יכרוך המזוזה בקלף וכדומה שלא יהא הפסק דבר בין המזוזה למזוזת הבית:

Siman 99

אפילו רפת בקר חייב במזוזה. ואם חושש למקום מטונף יראה שיהי' השם סגור שלא יהי' נראה לחוץ:

Siman 100

באר צריך להגביה המחיצה יו"ד טפחים היינו אמה ושני שליש אמה ולברך ברכת מעקה:

Siman 101

דמי פדיון הבן חמשה סלעים לפי הזמן ובימיו הורה חמשה רטים שהוא ששה רובל כסף ודוקא נתינה ממש דלא הדרי לעולם. ומי שנפדה כנהוג מכבר יחזור ויפדה א"ע ויברך. ואם נתן נתינה ממש רק פחות מסך הנ"ל יפדה א"ע בלא ברכה. ושמענו שעשה בעצמו מעשה שהוא ז"ל היה בכור ופדה א"ע בששה רו"כ בברכה ונתנו לכהן נתינה ממש. מטעם שאביו פדה אותו כנהוג העולם (עי' באוריו לש"ע יו"ד סי' ש"ה ס"ק ד' בסופו):

Siman 102

ראיתי שקנה בכור היינו בהמה כשהיא מבכרת ונתן בעצמו הבכור לכהן וברך שהחיינו:

Siman 103

וגם שחט עגל ונתן זרוע ולחיים עם הלשון והקיבה לכהן ובירך ג"כ שהחיינו ואמר שהזרוע הוא עצם אחד דלא כפוסקים אעפ"כ נתן שני עצמות:

Siman 104

אמר ליתן גם חלת ח"ל לכהן לאכול באופן שמבואר בש"ע (יו"ד סי' שכ"כ סעי' ה' וא"ח סי' תנ"ז סעי' ב' בהג"ה. וע"ש באורי הגאון):

Siman 105

מדדנו לפניו שעור חלה ונמצא זיי"ן קווארט. ויש לשער לחומרא לפי חשבון זה לענין רביעית וכזית בפסח:

Siman 106

עיסת לעקיך חייב בחלה וכן קיכלך:

Siman 107

לענין כהן וטומאת מת אם אפשר לסגור החדר שהכהן בתוכו הפתח וחלונות טוב הוא יותר משיפתח הפתחים ולילך לחצר אחרת:

Siman 108

אין היתר ברוחים כלל. רק בקניות שטר חוב:

Siman 109

מצוה לרחוץ כל גופו בע"ש ועכ"פ לא פחות מפניו ידיו ורגליו:

Siman 110

שלא לילך למרחץ עד שיתפלל מקודם מנחה אם לא שהוא עדיין קודם חצות וכן לסעודה גדולה דהיינו ברית וחתונה וסיום מסכת:

Siman 111

הדלקת הנר מקדים מאד להדליק (עיין בש"ע שלו סי' רס"א ס"ק י"א) ופעם א' אחרוהו ולא היה מניח להדליק אפילו ע"י א"י אף שבבהכ"נ לא אמרו עדיין מזמור שיר ליום השבת:

Siman 112

הוא ז"ל היה מרבה מאד בנרות שמן זית עד שמנעוהו הרופאים להדליק שמן זית רק של חלב גם לא רבוי גדול כמקדם:

Siman 113

אין להעמיד הנרות על השלחן ולא מהני מה שיתן הלחם מקודם:

Siman 114

לא יקרא לאור הנר כ"א שנים בספר אחד ולא באופן אחר:

Siman 115

תפלת ערבית אפי' בשבת בזמנה דוקא ואף ביחיד אם אי אפשר במנין עשרה:

Siman 116

ערבית בשבת מתחילין ברכו בצבור. ולאחר תפלת י"ח חוזר הש"ץ והצבור ואומרים ויכולו. ומגן אבות אומר הש"ץ לבד והעם שומעין:

Siman 117

זה לשון הרב המאה"ג המפורסם המנוח מהו' חיים כ"ץ מ"ץ דקהלתנו ונתבקש בישיבה של מעלה בצפת תוב"ב עי' סי' רע"א במ"א סק"ה שכתב ונ"ל דאם רוצה כו' ושמעתי בשם הגאון החסיד שאמר שזה אינו נכון מדאמרינן בברכות (דף כ"ז ע"ב) רב צלי של שבת כו'. ת"ש א"ר נחמן אמר שמואל כו' משמע דוקא כשמתפלל תחלה אז יכול לקדש מבע"י אבל כשאינו מתפלל אינו יכול לקדש. וכן מצאתי בראב"ן סי' ק"ע שכתב והמתפלל של שבת בע"ש מבע"י מדעת מקדש נמי על הכוס מבע"י משמע דוקא שהתפלל תחלה עכ"ל הרב ר' חיים כ"ץ:

Siman 118

בשעת קדוש על היין לא יהא הלחם על השולחן (עי' תוס' דפסחים ד' ק' ע"ב ד"ה שאין כו'):

Siman 119

טוב לעטר כוס של קדוש ובהמ"ז והבדלה בששה כוסות סביב וה"ה לכל היו"ד דברים וד' לעיכוב (ברכות ד' נ"א):

Siman 120

לזהר מאד ביין קדוש. ומקדשין ואח"כ נוטלין לידים:

Siman 121

מקדש מיושב. ומדלג שלשה תיבות כי הוא יום. ושותה כולו רק שמשייר קצת שמשגרו לדביתהו. וא"צ ברכה אחרונה:

Siman 122

אף בקדוש היום אינו מקדש אלא במקום סעודה גמורה ולא מיני תרגימא או יין:

Siman 123

ובוצע על שתי חלות שלימות דהיינו חותך שתיהן ביחד (וכן כל סעודה וכן ביו"ט) כדעת הרשב"א ז"ל נמצא לכל השבת כולו ששה חלות ומכוון ע"פ הזוהר ופעם אחד היו מונחים לפניו כמה חלות ובצע את כולן:

Siman 124

מתקנת עזרא לאכול שום בליל שבת בין נשוי בין שאינו נשוי (עיין לעיל סי' צ"ה) והשום יהיה מבושל:

Siman 125

טבילה בשבת אם צריך לקרי מוטב לטבול במ"ש ולא בשבת כי א"א להזהר שלא יבא לידי סחיטה ויוצא שכרו בהפסדו ופשיטא אם צריך לעבור דרך בית המרחץ שאסור לעבור במרחץ של כפרים ודידן של כפרים הם:

Siman 126

בשבת שחרית מתפללין בפירוד עד שוכן עד ומשוכן עד מתחיל הש"ץ. והוא בעצמו מתחיל ב"ש ואומר פד"ז בקול רם עד שוכן עד וכן ביו"ט:

Siman 127

אין אומרים אצלו קרוב"ץ בשום שבת של כל ימות השנה רק בארבע פרשיות ובשה"ג אומרים הקרוב"ץ אחר תפלת שחרית קודם אין כמוך וא"א ובכן לך תעלה קדושה כו' רק הפיוט שאחריו ושל מוסף פ' שקלים ופ' החדש א"א כלל:

Siman 128

דיוקים בתפלת שבת. מאלף אלף אלפי כו' בסגול האלף והלמד. בי"ח וגם במנוחתו לא ישכנו ערלים. בנוסח על הכל הנוסח ובכן יתקדש שמך ה' אלהינו בנו לעיני כו':

Siman 129

קריאת התורה הולך לס"ת אפילו הוא בבית שני ואין מטלטלין מחדר לחדר וכ"ש לבית אחר:

Siman 130

פותח ומברך וקורא ואח"כ גולל ומברך:

Siman 131

צריך לשמוע כל תיבה ותיבה ולראות בחומש ולא יסייע להקורא כלל:

Siman 132

אין קוראין כ"א ז' קרואים. ואין מסיימין בפרשיות הנרשמים בחומש כ"א במקום שהוא פתוחה או סתומה או במקום שנראה יותר הפסק ענין:

Siman 133

בכל שבת הוא עולה לששי. ובארבע פרשיות עולה למפטיר. ופ' זכור קורא בעצמו הפרשה בתורה:

Siman 134

כשהוא קורא פ' זכור קורא זכר בסגול תחת הזיין:

Siman 135

הגבה הוא בעצמו ואין המפטיר מתחיל עד שגוללין הס"ת:

Siman 136

הפטורה בניגון וטעמים מנביא נכתב בגליון כס"ת עם עמודים וא' קורא וכלם שומעין. ואם הצבור קוראין בקול רם עם הקורא נעשה ברכת הקורא ברכה לבטלה. ומ"ש המ"א בשם ס' הכוונות (סי' רפ"ד ס"ק ה') מיירי כשקוראין בחומש שאז צריכין הצבור לומר בנחת עם הקורא מלה במלה:

Siman 137

בהפטורה פ' פרה בסוף פסוק וקדשתי את שמי הגדול כו' הנוסח בהקדשי בכם לעיניהם:

Siman 138

יקום פורקן ומי שבירך ואב הרחמים וכשמברכין החדש א"א א"ה רק כשמברכין ר"ח אב אומרין אותו:

Siman 139

בקדושת נעריצך לומר להיות לכם לאלהים אני ה' אלהיכם בלי הפסק כלל. כי הוא פסוק אחד:

Siman 140

שבת לשמור מאד שלא לדבר כ"א דברי תורה ולהרבות בנרות ושלא להנות מאותן דברים שנעשה ע"פ א"י או הביא דרך כרמלית שלנו (עי' בש"ע שלו סי' שכ"ה ס"ק ל"ה ול"ח) ופשיטא שלא לצוות לא"י לעשות שום דבר. ואם שלח לו ישראל ע"י א"י אסור לבני ביתו ומותר לישראל אחר:

Siman 141

שלא לישא בשבת כלל אפי' במקום שיש עירוב אפילו בחצר ובבית לא ישא כ"א בידו. (ע' ש"ע שלו סי' ש"ג ס"ק מ"א ומ"ו):

Siman 142

וכן אשה אם יודעין בה שתקבל הדברים מצוה לומר לה שכל התכשיטין אסורים אפילו בחצר ובבית. וכן שלא לישא תינוק דרך כרמלית שלנו (עי' מ"א סי' ש"ח ס"ק ע"א):

Siman 143

אין לילך חוץ לתחום ע"פ עירוב האינגבער כ"א שתי סעודות לכאו"א פת או ללפת בו את הפת:

Siman 144

עירובי חצירות אין לסמוך על המצה שבבהכ"נ. והנכון להניח בכל ע"ש ולברך כי יש חשש מילבין ועוד כמה חששות:

Siman 145

אין להחזיר שום דבר לתנור אחר שהעמיד הדבר ההוא ואם לא העמיד רק על התנור מותר:

Siman 146

נוסח ברכה שלישית מבהמ"ז בשבת נחמנו ה' אלהינו כו' כדעת הרי"ף ז"ל (עיין ש"ע שלו סי' קפ"ח ס"ק ה'):

Siman 147

בענין בגדי שבת מנהגו להחליף מכף רגל ועד ראש בל יעדר דבר שלא להחליף:

Siman 148

תפלת מנחה מקדים מאד אפילו בחול ובשבת מקדים יותר משום סעודה שלישית. ובימות החורף א"א ברכי נפשי:

Siman 149

במנחה דשבת וב' וה' א"צ לקרות רק יו"ד פסוקים ואין להוסיף שלא לצורך. ואם סמוך ב' פסוקים לפתוחה או לסתומה קוראין עד פתוחה או סתומה:

Siman 150

הבדלה מיושב (ע' ש"ע שלו סי' רצ"ו ס"ק י"ז). בזמירות זרענו ושלומנו או וזכיותינו ירבה כו'. זכר זאת ליעקב ולא אלה שהוא מעשה עגל כמ"ש גם אלה תשכחנה:

Siman 151

בעת תפלת ערבית דר"ח מרבים קצת בנרות. והוא לובש כובע שבת לכבוד ר"ח שהוא דאורייתא:

Siman 152

בהלל פסוק יאמר נא כו' ויאמרו נא הש"ץ לבד אומר והצבור שומעין ועונין הודו. ודוקא ביום שמדלגין אבל ביום שגומרים גם הצבור אומרים כל הפסוק עד חסדו:

Siman 153

ביהללוך הנוסח יהללוך ה' אלהינו כל מעשיך:

Siman 154

בר"ח הוא עצמו עולה לרביעי:

Siman 155

הקריאה בפ' התמיד. הראשון קורא וידבר. צו. ואמרת. והשני קורא את הכבש אחד. ועשירית. עולת. ונסכו. ואת הכבש. והשלישי חוזר למעלה וקורא עולת תמיד. ונסכו. ואת הכבש. וביום השבת. עולת שבת. והרביעי מתחיל ובראשי חדשיכם עד יעשה ונסכו (וכ"ה בש"ע שלו סי' תכ"ג ס"ק ג'):

Siman 156

בתפלת מוסף הנוסח זכרון לכולם היו תשועת כו' כי עד מזבח חדש הכל לשון עבר וממזבח מתחיל בקשה על העתיד:

Siman 157

אין אומרים שיר של יומו ואומרים במקומו בב' ימים דר"ח ברכי נפשי (מזמור ק"ד) שהוא שיר של ר"ח ודוחה אפי' של שבת ופשיטא של חנוכה (ע' סוכה ד' נ"ד ע"ב. ובתשו' רמ"ע מפאנו סי' כ"ה):

Siman 158

בענין שיר של יום כלל זה נקוט בידך. א"א שני מזמורים ביום אחד. ושל ר"ח דוחה את כלם אפילו של שבת ושיר של שבת דוחה של יו"ט וחוה"מ וחנוכה:

Siman 159

קדוש לבנה אין מחמיצין המצוה עד שבעה אחר המולד או עד מוצאי שבת רק תיכף אחר שלשה ימים מהמולד מקדשין וכן מקדשין קודם ט"ב וקודם יה"כ:

Siman 160

נוסח קדוש לבנה ששמעתי משם הרב ר' בנימין משקלאב משם רבינו זצ"ל אפס לא אשתמיט שום אדם מהעומדים לפניו לומר שנהג כן. פועלי אמת שפעולתן אמת וללבנה אמר שתתחדש באור יקר ועטרת תפארת כו' בא"י מקדש חדשים. כשם שאני רוקד כנגדך ואיני נוגע ביך כך אם ירקדו אחרים כנגדי לא יגעו בי. ע"כ שמעתי וכ"ה במס' סופרים עם הגהת רבינו ז"ל:

Siman 161

אין אומרים שום פסוקים לא לפני הקדוש ולא לאחריו רק מתחיל בא"י כו' ומסיים סימן טוב כו' והולך לו:

Siman 162

ביו"ט אין אומרים מערבית כלל:

Siman 163

קרוב"ץ של רגלים אומרים אחר הלל קודם אין כמוך. ואומרים בנגון וא"א ובכן לך תעלה קדושה. ומוסף יום ראשון של פסח ושל ש"ע ושחרית ומוסף של ר"ה ויו"כ אומרים תוך התפלה:

Siman 164

בשעת הוצאת ס"ת אין אומרים רק בריך שמי' ולא שום רבש"ע ומנגנין על הכל כל פסוק בפ"ע ביו"ט היינו הש"ץ מנגן על הכל כו' עד ויתנשא ואח"כ חוזרין הצבור ועונין אותו פסוק וחוזר הש"ץ ומנגן שמו כו' וחוזרין הצבור וכן עד גמירא:

Siman 165

ביו"ט עולה לחמישי. ואם א"א לכוון לקרות לחמישי הפסוקים המדברים בענינו של אותו יום עולה בפסוקים המדברים בענינו של יום:

Siman 166

בנשיאת כפים לשמוע כל מלה מפי הכהנים ולא לומר שום פסוקים:

Siman 167

הכהנים יפרידו כל האצבעות ולא לעשות חמשה אוירים:

Siman 168

לא יאמר הש"ץ או"א רק תיכף כשמסיים הש"ץ ולך נאה להודות ועונין הצבור אמן קורא החזן העוסק בצרכי צבור כהנים לא הש"ץ. כשיש שני כהנים יקרא החזן כהנים ולאחד לא יקרא והש"ץ מקרא לכהנים יברכך כו':

Siman 169

בשבת חוה"מ או יו"ט שחל להיות בשבת הנוסח בוהשיאנו ואמרת לברכנו קדשנו במצותיך כו' וא"א או"א רצה במנוחתנו:

Siman 170

אחר עלינו אומרים שיר היחוד ושיר הכבוד אם יש שהות ואומרים במתון דבנגון פסוק בפסוק ואין הש"ץ ולא הצבור מדלג שום פסוק. רק הש"ץ אומר פסוק א' והצבור חוזרין ואומרין אותו פסוק ועוד פסוק א' והפסוק שהצבור מוסיפין גם הש"ץ אומר עמהם ומוסיף פסוק א' בקול רם וכן עד סוף שה"כ ואח"כ אומרים מזמור השייך לאותו יום כמבואר כל א' במקומו ומועדו. קדיש. אדון עולם:

Siman 171

אם נמשך סדר התפלה של יו"ט עד חצות מתפלל מנחה קודם סעודה:

Siman 172

מותר לטחון חריין ביו"ט:

Siman 173

מת ביו"ט ראשון כל עסקיו על ידי עממין ביו"ט שני כל עסקיו ע"י ישראל ומותר להלינו ליום טוב שני כדי שיתעסקו בו ישראל (והוא כדעת הראב"ד ז"ל שהביא הב"י סי' תכ"ו):

Siman 174

אין מניחין תפלין בחולו של מועד (ע' בש"ע שלו סי' ל"א ס"ק ד') ומכבדים את המועדות בכסות נקיה ובאכילה ושתי' קרוב ליו"ט גמור. ומקפיד על הנוהג בו מנהג חול כמו האומרים במוצאי יום טוב לחוה"מ גוט וואך ופשיטא שלא לישב בחנות או שאר פרגמטיא שאינו מותר כ"א בדבר האבד. ובאסרו חג מזדרז מאד להניח תפלין בבקר בבקר:

Siman 175

בשבת חה"מ פסח וסוכות ובשבועות יום ב' אחר יוצרות קודם אין כמוך קורין המגלה בניגון וטעמי' ממגלה הנכתבת בגליון כס"ת עם עמודים וא' קורא וכולם שומעין והקורא מברך שתי ברכות על מקרא מגלה ושהחינו. ופעם א' איקלע מילתא שנחלש מאד בשחרית וצוה להוציא הס"ת לקרות ולא קראו המגלה. ובמנחה צוה לקרות המגלה ולברך כמו בבקר:

Siman 176

בענין הפטורת וערבה בשבת הגדול בסוף ימיו צוה להפטיר וערבה בשבת הגדול שאינו חל בע"פ והיה אומר שאם חל שבת הגדול בע"פ אין להפטיר וערבה והוא היפך מנהג העולם כי לפי הטעמים שמבואר בלבוש שנתקן וערבה לשבת הגדול יש להפך הסדר:

Siman 177

בשבת הגדול במנחה אין אומרים עבדים היינו מטעם המבואר במכילת' ונתקנה בהגדה יכול מר"ח תלמוד לומר בעבור זה בשעה שמצה ומרור כו' (ע' ש"ע שלו סי' ת"ל ס"ק ב'):

Siman 178

בדיקת חמץ בחורין ובסדקין ואע"פ שבדק ביום צריך לבדוק לאור הנר אפילו בכל תיבה ואפי' בספרים שמשתמש בהם בשעת סעודה. ונמשך זמן הבדיקה מאד ומתחיל לבדוק קודם הלילה מפסיק באמצע בתפלת מעריב ואינו חושש:

Siman 179

זמן אכילת חמץ בע"פ מן הדין מחשבין מהנץ עד שקיעת החמה:

Siman 180

שלא למכור שום דבר חמץ כי אם מכירה עולמית:

Siman 181

אחר הפסח אין ליקח מן השוק מה שאופין מקמח של ישראל ומשמרים ויי"ש ושכר של ישראל כי המכירה גרוע ע"כ לא יקנה רק שיהא משל א"י או הקמח של ישראל אם אינו לתותה ויי"ש ושכר של ישראל לא ישתה עד שיעשה מחדש:

Siman 182

הדייזע צריך ג"כ למוכרה לא"י ולא מהני הדחה רק כשיפריד כל דף בפ"ע וידיח היטב:

Siman 183

מותר לחלוב בהמות של א"י בפסח ואפילו מאכילה חמץ:

Siman 184

כל מידי דמידגן נאסר ואין להתיר מיני קטניות כגון הירז ואפי' בשנת בצורת וכן שמן זרע קנבוס אין להתיר:

Siman 185

שבעת ימים תאכל מצות כל שבעה מצוה ואינו קורא לה רשות אלא לגבי לילה ראשונה שהיא חובה ומצוה לגבי חובה רשות קרי להב אעפ"כ מצוה מדאורייתא הוא וכן פירשו י"ט א"צ אות פסח במצה סוכות בסוכהג ועוד כמה ראיות והיה מחבב מאד מצות אכילת מצה כל שבעה וביו"ט אחרון היה אוכל סעודה שלישית אע"פ שלא היה אוכל שלש סעודות בשאר י"ט מפני חביבת מצות אכילת מצה שזמנו הולך לו ובמוצאי י"ט היה משתדל לטעום חמץ וכן חדש באורתא נגהי תמניסר. והיה נמנע לאכול לאחר פסח מצה שיוצאין בה ידי חובתו בפסח וכ"ז להיכרא לעשיית המצוה שאין עושין אותה להנאה אלא מפני גזירת הבורא יתעלה שמו:

Siman 186

המצות של כל ימי הפסח יהיו מחטים משומרות משעת קצירה והחמיר מאד בדבר מחמת שבמדינתנו מצוין מאד מי גשמים בימי הקציר והתבואה על פני השדה ועוד כמה חששות דהוי כמו אתחזק ריעותא:

Siman 187

מותר לאכול מאכלים ותבשילין העשוים מקמח מצות ואין לחוש שמא נשאר מקום שלא נאפה יפה וכשיבא במים יחמיץ דאף שלא נאפה כל צרכו עכ"פ לא גרע מקליות שאינו מחמיץ. (ע' ש"ע סי' תס"ג סעיף ג' ובאוריו ס"ק ה'):

Siman 188

להזהר לעמוד בעת אפיית מצות. והוא ז"ל היה אופה המצות שאוכלין בלילה ראשונה עם שאר המצות כאחד ולא היה מקפיד לאפותן בע"פ אחר חצות (ע' ש"ע שלו סי' תנ"ח ס"ק א') גם לא עשה בהם סמנים כהן לוי רק היה בורר המובחרים שבהם למצות ליל ראשון:

Siman 189

בע"פ מנהגו להפריש חלה מהמצות ונותנן לכהן לאכול (ע' לעיל סעי' ק"ד) ובכל ימות השנה מפריש חלת האור:

Siman 190

בע"פ אחר חצות היה אומר פסוקי עשיית קרבן פסח שבתנ"ך היינו בפ' בא מן ויאמר ה' אל משה ואל אהרן עד פסח הוא לה'. ומן ויקרא משה עד כן עשו. ומן ויאמר ה' אל משה ואהרן זאת חקת הפסח עד כן עשו. ובפ' אמור אלה מועדי ה' עד פסח לה'. ובפ' בהעלתך וידבר ה' אל משה במדבר סיני בשנה השנית עד ולאזרח הארץ. ובפ' פינחס פסוק ובחדש הראשון בארבעה עשר יום לחדש פסח לה' ובפ' ראה שמור את חדש האביב עד לא תעשה מלאכה. וביהושע מן ויחנו בני ישראל בגלגל עד בעצם היום הזה קאפיטל ה'. ובמלכים ב' קאפיטל כ"ג מן ויצו המלך את כל העם עד לה' בירושלים ובדברי הימים ב' קאפיטל ל' מן וישלח יחזקי' על כל ישראל עד וירפא את העם. ובקאפיטל ל"ה מן ויעש יאשי' בירושלים עד נעשה הפסח הזה:

Siman 191

סדר של פסח מוזגין הכוס ומקדש ונוטלין לידים ומברכין על נטילת ידים ומטבל בחומץ ומברך בפה"א ואוכל כזית ואינו מברך ברכה אחרונה ואח"כ מביאין הקערה עם המצות מגולין מסודרת שני מצות (ע' ש"ע שלו סי' תע"ג ס"ק י"א) ומרור וחרוסת וזרוע וביצה קערת הסדר ובוצע ומטמין לאפיקומן ונשאר פרוסה ושלימה פרוסה מלמעלה ומניח הזרוע והביצה תחת השלימה והמצה מחפה אותם ומרור וחרוסת מלמעלה ומגביה הקערה בעצמו ואומר הא לחמא עניא וכלם שומעין ואח"כ נוטלין הקערה מעל השולחן ואז מוזגין הכוס ושואלין מה נשתנה ואומר הגדה וכולם שומעין וכשמגיע לעשר מכות נותנין לו כלי והוא שופך יו"ד פעמים וכן בסימן דצ"ך וכו' שופך ג"פ וכוס שלו עומד מעוטר בכל הכוסות של בני הבית והכוס שלו באמצע ואומר הגדה עד שמגיע למצה זו מביאין הקערה ואומר ממצה זו עד אשר גאלנו ומכסים הקערה ואומר אשר גאלנו ומברך בפה"ג ושותה הכוס ואח"כ מגלים פני הכלה לאחר שבע ברכות הנ"ל דהיינו יין קדוש זמן ענט"י בפה"א אשר גאלנו היא ברכת שעשה נסים ובפה"ג על כוס שני ואח"כ נוטלין לידים ומברכין ענט"י והמוציא ועל אכילת מצה על הפרוסה ובוצע שניהם ואח"כ אוכלים מרור מרוסק כזית ושיעורו ביצה (עיין לעיל בליקוטי דינים סעיף ק"ה) ומשקעו בחרוסת וכן הכריכה ג"כ משקע בחרוסת ואח"כ אוכלין הביצה. וטעם האכילה לא מפני אבילות כי ח"ו להזכיר אבילות ט"ב היום רק הטעם שהוא זכר לחגיגה כי צלי אין לאכול בפסח זכר לפסח רק בשר זכר לפסח וביצה זכר לחגיגה ואח"כ אוכלין אפיקומן כזית ודוקא קודם חצות אבל הלל אין להקפיד אם הוא אחר חצות בהמ"ז הכוס מעוטר שפוך חמתך והלל וא"א יהללוך כלל רק הודו ונשמת וישתבח וחותם בברכות ישתבח הפייט אחד אלהינו:

Siman 192

בהפטורת יום שני אין מדלגין מפסוק וטמא התופת שהוא אחר פסוק אך לא יעלו כו' וכל הפסוקים שלאחריו אין מדלגין כלל רק הפסוק ואת הבמות אשר ע"פ ירושלים מדלגין שמדבר בגנותו של שלמה:

Siman 193

בשביעי ואחרון של פסח אומרים מויושע עד סוף השירה פסוק בפסוק. פיוט אי פתרוס יום ליבשה ובאחרון של פסח גם פיוט לבעל התפארת אומרים בקול זמרה פסוק בפסוק. ובשביעי פיוט אמרו לאלהים אדירים. ובשמיני פיוט מה מועיל רשע וכל פיוט השירה בז' וח'. ובשבת חוה"מ פיוט דודי שליט בכל מפעל עד גמירא מאריכים בתודה וקול זמרה:

Siman 194

שיר של יום לימי הפסח. יום א' קי"ד בצאת ישראל. ב' ע"ח משכיל לאסף. ג' פ' רעה ישראל. ד' ק"ה הודו לה' קראו. ה' קל"ה הללו את שם. ו' ס"ו הריעו לאלהים. כל המזמורים הללו חל שבת בא' מהם נדחה מפני שיר של שבת ולמחרת השבת מתחיל משיר שפסק ואומר בכל יום כסדר הנ"ל והאחרון נדחה. שביעי של פסח י"ח למנצח לעבד. אחרון של פסח קל"ו הודו לה' כי טוב:

Siman 195

יוצר ועתה בנים שירו למלך אומרים בקול זמרה פסוק בפסוק ופיוט ה' קנני ראשית דרכו ופיוט עשרת הדברות אומרים במתון ונעימה והש"ץ מפסיק בנעימה כל ענין וענין:

Siman 196

שיר של יום לשבועות יום א' י"ט. יום ב' ס"ח:

Siman 197

שבת חזון אינו משנה מבגדי שבת כלל אפי' חל ט"ב בשבת וכן הדין לאבל (עיין ש"ע שלו סי' תקנ"א ס"ק ג'):

Siman 198

סעודה המפסקת אינו אוכל שתי סעודות ומפסיק במנחה אלא אוכל סעודה אחת אחר מנחה ע"ג קרקע ואינו אוכל ביצים כלל:

Siman 199

בט"ב אומר הש"ץ בחזרת הש"ץ בשחרית עננו:

Siman 200

א"א שיר של יום. ותיכף אחר קינות אפילו קודם חצות מניח תפלין:

Siman 201

על מ"ש רמ"א בהג"ה סי' תקנ"ז מי שאכל בט"ב יאמר נחם בבהמ"ז כ' רבינו זצ"ל בש"ע שלו. וז"ל למד ממ"ש בי"כ ס"ס תרי"ח ולא דמי דהא אמרינן בשבת שם ימים שאין בהם קרבן מוסף כו' ואין בהם הזכרה בבהמ"ז ול"ד לחנוכה דשם משום פרסומי ניסא ואם בא כו' וגם דקביעא:

Siman 202

בסליחות א"א וידוי אשמנו כ"א פעם אחד ולא ג"פ:

Siman 203

בר"ה ויו"כ מתפללין מעומד ולא בכריעה. גם אין להרים קול יותר מבתפלת כל השנה (עיין ש"ע שלו סי' תקפ"ב ס"ק י"א וס"ק כ"ב) כל הרשעה כלה כעשן בכף:

Siman 204

בחזרת הש"ץ אין אומרים הצבור וכתוב בספר כ"א הש"ץ לבדו:

Siman 205

הפיוט מר"ה ויו"כ אומרים בתוך התפלה רק בקדושה אין מפסיקים בפיוטים ואומרים הפיוט מכל הקדושה קודם לדור ודור כו':

Siman 206

א"א שום מזמור קודם תקיעת שופר ולא היהי רצון הנדפס במחזורים ולא ובכן יה"ר בין כל סדר וסדר. וכן א"א י"ג מדות בהוצאת ס"ת:

Siman 207

בר"ה אין מאריכין בתפלה יותר מדאי שאין להתענות בו עד חצות כמו שארי י"ט ואם נמשך עד חצות מתפללין מנחה קודם סעודה וא"א אבינו מלכנו. ואין לבכות בר"ה כמבואר בעזרא אל תבכו וכו'ב והקפיד לפעמים לנגן הקדיש שאחר מוסף לכבוד יו"ט:

Siman 208

שיר של יום לר"ה ב' ימים פ"א הרנינו. ואומרים אותו בבקר אחר שיר הכבוד:

Siman 209

לא היה הולך לנהר או לבאר לומר תשליך:

Siman 210

בליל שני מברך זמן אף בלא פרי חדש. ופעם אחד ביום ראשון לפנות ערב הביאו לו דורון פרי חדש לברך עליו שהחינו בערב והוא תיכף כשראה אותו בירך עליו זמן כמנהגו לברך שהחינו בשעת הראיה. ואין לאכול ענבים בר"ה והטעם ע"פ הסוד:

Siman 211

אין מברכין על הדלקת הנר בעיה"כ (עיין ש"ע שלו סי' תר"י ס"ק ד'):

Siman 212

ח"ו להדליק נרות ביו"כ ע"י א"י אלא מעמידין לאמפין מלאים חלב בכדי שידליק עד מוצאי יו"כ ומוטב שלא לומר שום פיוט מלומר לפני נר שהודלק ע"י א"י:

Siman 213

הוידוי אשמנו ועל חטא בחזרת הש"ץ אומר הש"ץ לבדו והצבור שומעין:

Siman 214

יוצר בשכ"מ מלכותו בקהל כו' א"א אותו אחר קדושה דיוצר כ"א בתוך חזרת הש"ץ אחר שמסיימים ליושב תהלות לרוכב ערבות קדוש וברוך שאחר הפיוט דקו"ב אומרים בשכ"מ מלכותו בקהל וכו' עד גמירא:

Siman 215

לזהר מאד מאד להתפלל תפלת נעילה בזמנה כשהחמה בראש אילנות:

Siman 216

בבוקר אחר שיר הכבוד אומרים שיר של יום מזמור ל"ב אשרי נשוי פשע:

Siman 217

לילה הראשון של סוכות חובה לאכול בסוכה כמו לילה ראשונה של פסח. ונ"מ אם יורדין גשמים צריך להמתין בסעודתו עד שעת הכושר לאכול בסוכה ואסור לישן כל הלילה שמא יהיה עת ראויה לאכילה ואם לא פסקו הגשמים יאכל בביתו אבל בסוכה לא יאכל אפי' בלילה ראשונה בעת שהגשמים יורדים דאז אין שם סוכה עליו. (עיין בש"ע שלו סי' תרל"ט ס"ק כ"ב):

Siman 218

ברכת סוכה מברך בכל פעם שנכנס אפילו מאה פעמים ביום:

Siman 219

גם בליל שני מברכין לישב בסוכה קודם זמן:

Siman 220

אם לא אכל בסוכה בלילה ראשונה ובירך זמן בשעת קדוש חוץ לסוכה כשאוכל בסוכה צריך לחזור ולברך זמן:

Siman 221

שאלהו אם רשאי לישן יחידי בסוכה והשיב שומר מצוה לא ידע דבר רע:

Siman 222

יושבים בסוכה בשמיני עצרת וגם ישנים בסוכה ויושבים כל היום עד ליל ש"ת והחמיר מאד בשינה וישיבת סוכה אף של יום שמיני כי חמורים ד"ס מיינה של תורה:

Siman 223

לקנות אתרוג לעצמו ולא לסמוך על של הקהל. ולדקדק היטב שיהיו הד' מינים כשרים על פי הדין:

Siman 224

לא יהפוך האתרוג קודם ברכה רק יכוין שלא לצאת עד אחר הברכה:

Siman 225

פיוט אז היתה חנית סוכו ש"ץ וקהל פסוק בפסוק בנעימה וזמרה. הושענות מתחילין להקיף באות ראשון מאותיות א"ב ומסיימין ההקפה באות ת' והש"ץ והצבור אומרים אות באות וקודם כל אות אומרים הושענא היינו הש"ץ אומר הושענא אבן שתיה והצבור עונין כן אחריו וכן בכל אות עד שמסיימין ההקפה:

Siman 226

בשבת חוה"מ אף של סוכות חותם המפטיר מקדש השבת לבד ואינו מזכיר של חג:

Siman 227

בהושענא רבה מנגנין על הכל כל פסוק בפני עצמו. הפיוט קול מבשר ואומר פסוק בפסוק במתון ובנעימה:

Siman 228

בשמיני עצרת הנוסח בתפלה וקדוש יום שמיני חג העצרת הזה:

Siman 229

בשמ"ע וש"ת אומרים הלל פסוק בפסוק בנעימה. ופסוק אפפוני אומרים ביחד עם פסוק ובשם ה' מפני שפסוק אפפוני מסיים צרה ויגון אמצא ואין לסיים בדבר רע:

Siman 230

בליל ש"ת קורין בברכות שבתורה וגם הוא עצמו עולה לתורה ולפעמים קרי בכהני אף שהיה כהן בבית:

Siman 231

בש"ת בשחרית קוראין ה' קרואים היינו ד' בוזאת הברכה חתן תורה לרביעי וחתן בראשית לחמישי ומפטיר. ואם היה העם רב שצריכין לעלות חזרו וקראו לפני צבור אחר כמנהג העולם:

Siman 232

מפני שמאריכין מאד בהלל של ש"ת פסוק בפסוק ברנה וקול זמרה ע"כ א"א הפיוט של ש"ת כ"א שישו ושמחו ואגיל ואשמח ורשויות לחתן תורה ולח"ב:

Siman 233

הגאון ז"ל היה שמח מאד בחג הסוכות וביותר בשמיני עצרת כי הוא יותר יום שמחה מכל ימי החג ע"פ הסוד ואומרים פיוטים ברנה וקול זמרה האדרת והאמונה ויאתיו תתברך ותשתבח שבמעמדות אחר אני מאמין וכיוצא בזה מפיוטים. ושמחים שמחה גדולה. ובש"ת היו מקיפים הבימה עם הס"ת שבעה פעמים אין פוחתין מהם אבל מוסיפין עליהם. ומנגנים התשבחות הנ"ל וגם הברוך שמך שבשערי ציון שחיבר האר"י ז"ל והוא ז"ל היה הולך לפני הס"ת שמח מאד ברוב עוז וחדוה וחכמת אדם תאיר פניו כלפיד אש בוערת ומספק כף אל כף ומפזז ומכרכר בכל עז לפני הס"ת ואחר סיום המשוררים החרוז אמר הוא אחריהם וכשהוחזר הס"ת לאה"ק שוב לא היה שמח כ"כ רק כמו שאר יו"ט:

Siman 234

שיר של יום לסוכות. א' ע"ו. נודע ביהודה: ב' מ"ב. כאיל תערוג: א' דחוה"מ כ"ט. הבו לה' בני אלים. ב' נון. ולרשע אמר אלהים. ג' צ"ד. מי יקום לי. ד' פ"א. הסירותי מסבל. ה' פ"ב. ימוטו. ואם חל שבת בא' מימי חוה"מ ימוטו ידחה. לשמ"ע י"ב. הושיעה ה'. לש"ת ח'. ה' אדונינו מה אדיר שמך:

Siman 235

זמן הדלקת נר חנוכה משתשקע החמה קודם צה"כ ע"כ מדליקין קודם תפלת מעריב (ע' ש"ע שלו סי' תרע"ב ס"ק ב'):

Siman 236

חצי שעה אחר זמן כלות רגל מן השוק מדליק בלא ברכה:

Siman 237

במוצאי שבת חנוכה מזדרזין מאד להתפלל מעריב במוקדם האפשרי כדי שלא יעבור זמן הדלקה ויפסיד הברכה. ושמענו שפעם אחד איחר א' מהמתפללים אצלו תפלת מעריב במ"ש וצוה שידליק מקודם נ"ח ואח"כ יתפלל (עיין ש"ע סי' רצ"ט סעי' י' ואם צריך לעשות מלאכה קודם שהבדיל בתפלה אומר המבדיל כו') וא"א ויתן לך קודם הבדלה כדי להקדים הדלקת נ"ח בזמנה:

Siman 238

נר חנוכה קודם להדלקה לנר שבת. גם קודם להבדלה:

Siman 239

נוסח הברכה להדליק נר חנוכה:

Siman 240

מברך בכל יום על העיקר שהוא בטפח הסמוך לפתח ולא על הנוסף (עיין ש"ע שלו סי' תרע"ו ס"ק ו'):

Siman 241

שיר של יום לשמנת ימי חנוכה קאפיטל ל' מזמור שיר חנוכת:

Siman 242

מחצית השקל אין צריך ליתן כ"א מטבע אחד שנקרא חצי זהב ואין צריך ג' חצאין:

Siman 243

מגלת אסתר אין לעשות עשרת בני המן בעמוד בפ"ע ובאותיות גדולות רק אותיות קטנות כמו אותיות המגלה ואריח ע"ג אריח כשירת האזינו ויותחלו מאמצע עמוד איש בריש שיטה ואת בסוף שיטה ועשרת בסוף השיטה ובסוף העמוד. (עיין ש"ע שלו סי' תרצ"א ס"ק כ"ה):

Siman 244

במגלה ח' פסוק י"א אשר נתן המלך ליהודים גו' להשמיד להרג ולאבד גו' להרג בלא ו' ועיין במנחת שי:

Siman 245

בקריאת המגלה של יום אין מברכין שהחינו:

Siman 246

נשים חייבות בקריאת מגלה ומברכים להם כמו לאנשים:

Siman 247

אין אומרים כלל פיוט של פורים:

Siman 248

סעודת פורים עיקרה ביום על כן הנכון לכוין לצאת בסעודת שחרית. והוא ז"ל עשה סעודתו במשתה ושמחת כולה ביום וכשהחשיך התפלל מעריב וחזר ללמודו:

Siman 249

משלוח מנות תרנגולת מבושלת ודגים מבושלים וכיוצא בזה דבר המוכן לאכול תיכף:

Siman 250

שיר של יום לפורים על אילת השחר כ"ב: